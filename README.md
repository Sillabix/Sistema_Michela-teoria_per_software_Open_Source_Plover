# Sistema_Michela-teoria_per_software_Open_Source_Plover
Teoria Michela "conflict free" per software Open Source "Plover"

DESCRIZIONE La presente teoria stenografica ed i relativi dizionari sono stati ideati per essere utilizzati con la Macchina Michela ed il software open source "Plover".
Mediante una tastiera Michela (o anche una semplice tastiera Midi a 32/37 tasti comprendenti le ottave del Sistema Michela) ed il software "Plover" è possibile, caricando i dizionari json e seguendo le indicazioni del manuale, apprendere i principi di base del Sistema Michela. Tale teoria presuppone la conoscenza della "Teoria fonetica di base" (vedi specifica repository). La teoria Michela per software Plover deriva dalla teoria Michela tradizionale ma, a differenza di quest'ultima, è esente da conflitti interpretativi (medesima definizione steno per parole diverse), presupposto indispensabile per utilizzare il software "Plover".
Si è scelto di sviluppare una specifica teoria Michela per il software Plover in considerazione del fatto che si tratta di un prodotto completamente gratuito. Tale soluzione, unita alla possibilità di utilizzate come dispositivo di input stenografico una qualsivoglia tastiera MIDI, permette a chiunque (senza dover acquistare costosi software CAT e altrettanto costose macchine stenografiche professionali) di sperimentare gratuitamente i benefici della stenotipia digitale e della scrittura veloce al computer senza alcun costo (nel caso si possieda già una tastiera MIDI) o a costi irrisori (se non la si possieda già).
Tale progetto ha necessariamente comportato alcuni adattamenti della teoria tradizionale Michela, che si è però cercato di mantenere sempre nell'alveo dei suoi principi di base. La difficoltà principale è stata quella di eliminare i conflitti tipici insiti nella teoria tradizionale (in particolare quelli tra genere e numero delle parole). A tale fine, sono state sperimentate svariate teorie e scelte abbreviative per individuare la soluzione migliore. Nell'attuale versione 5 dei dizionari, oltre ad adottare una teoria che si basa su un mix delle soluzioni abbreviative più efficaci delle versioni precedenti, si è colta l'occasione anche per correggere diversi errori e refusi presenti nei dizionari originari forniti con il plugin Plover-Michela.
Il plugin Plover-Michela necessita ancora di una serie di miglioramenti, che si spera vengano introdotti in futuro, per quanto riguarda l'applicazione dei c.d. prefissi e suffissi "intelligenti". Altri plugin di Plover (ad es: inserimento spazio retroattivo, funzione CYCLE) sono in attesa di una correzione per consentirne una piena applicazione con il sistema Michela.
La teoria in oggetto ed i relativi dizionari non sono ancora definitivi. Ulteriori versioni e migliorie potranno essere aggiunte in futuro.
INSTALLAZIONE
1.	Per installare il software Plover seguire le istruzioni qui: https://plover.wiki/index.php/Installation_Guide
2.	Una volta installato il software, scaricare mediante il plugin manager interno il plover Michela plugin
3.	Cancellare i dizionari che appariranno nella finestra principale e caricare i dizionari (ver. 5) presenti in questa repository.
Quest'opera è distribuita con Licenza Creative Commons Attribuzione - Non commerciale - Condividi allo stesso modo 4.0 Internazionale

